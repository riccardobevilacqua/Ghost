---
lang: it
layout: usage
meta_title: Come Usare Ghost - Ghost Docs
meta_description: Una guida approfondita all'utilizzo della piattaforma di blog Ghost. Hai Ghost ma non sei sicuro su come proseguire? Inizia qui!
heading: Usare Ghost
subheading: Trova la tua strada e segui la tua ispirazione
chapter: usage
next_section: configuration
---

## Panoramica <a id="overview"></a>

Speriamo che a questo punto tu abbia Ghost installato e operativo, pronto per scrivere il tuo blog. Le seguenti sezioni ti illustreranno tutto ciò che avrai bisogno di sapere su Ghost, permettendoti di familiarizzare coi vari aspetti e configuralo esattamente per soddisfare le tue necessità.

### Primo Avvio

Avviando Ghost per la prima volta avrai bisogno di creare l'account di amministrazione. Naviga il tuo blog col tuo browser preferito, cambia la URL in <code class="path">&lt;your URL&gt;/ghost/signup/</code>. Dovresti vedere una schermata come questa:

![](https://s3-eu-west-1.amazonaws.com/ghost-website-cdn/ghost-signup.png)

*   Inserisci il tuo **Nome Completo**, è il nome che apparirà come autore dei post del blog.
*   Inserisci la tua **Email** - assicurati sia valida e fai attenzione all'inserimento della **Password** (deve essere lunga almeno 8 caratteri).
*   Clicca il grosso pulsante blu **Sign Up**, eseguirai il login nel tuo blog.

Fatto! Puoi iniziare a scrivere i tuoi post sul blog.

#### Messaggi

Al primo avvio di Ghost dovresti vedere un messaggio di notifica blu in alto, simile a questo:

![](https://s3-eu-west-1.amazonaws.com/ghost-website-cdn/first-run-info.png)

Il messaggio contiene alcune informazioni sulla configurazione di Ghost, ad esempio in quale ambiente lo stai eseguendo e qual è la URL impostata. Vai alla sezione [configurazione](/usage/configuration/) per approfondimenti riguardo gli ambienti e la configurazione specifica di Ghost. Il messaggio rimarrà visibile finchè non eseguirai il login (è un bug su cui stiamo lavorando), una volta familiarizzato con le informazioni potrai chiuderlo premendo la x. Non apparirà più.

Potresti anche vedere un avviso arancione riguardante l'email:

![](https://s3-eu-west-1.amazonaws.com/ghost-website-cdn/email-warning.png)

Non è fondamentale per la configurazione di partenza del tuo blog, quindi puoi direttamente iniziare a scrivere. Sarebbe comunque una buona idea dare uno sguardo alla [documentazione dell'email](/mail) per imparare a configurare l'invio di email con Ghost. Attualmente il servizio è utilizzato solo per inviare un'email per il ripristino della password. Non è importante per scrivere sul blog, ma molto utile nel caso ti servisse!

